+++
date = "2016-02-10T20:10:28-06:00"
description = "Pénz vagy egészség?"
draft = true
slug = "miert_ne_a_penz_legyen_az_elso"
title = "Miért ne a pénz legyen az első"

+++


Vannak akik egész életükben sikeresek, vannak akik egész életükben csak küszködnek és nem érnek el saját bevallásuk szerint semmit az életben. Vannak akik élete olyan mint egy hullámvasút. Szeretném megosztani a saját történetemet, hogy erőt adnak azoknak, akik úgy érzik semmire nem jutottak az életben és azok számára is, akik sikeresek voltak egész életükben.

### A kiégés jelei

Milyen érdekes dolog az agy. Mennyit nem tudunk még róla. Mennyire elképesztően befolyásolja a gondolkozást. A hormonok teljesen meg tudjak változtatni embereket. Még ha racionálisan tudják is, hogy nem kéne valamit csinálni, a hormonok teljesen összezavarják az elmét.

Az elmúlt hetekben, napokban halt meg, vagyis lett öngyilkos [Chris Cornell](https://en.wikipedia.org/wiki/Chris_Cornell) és [Chester Bennington](https://en.wikipedia.org/wiki/Chester_Bennington). Sokan vátgák a fejükhöz, hogy dehát mindenük megvolt, mi a fenéért vetettek véget az életüknek. Ez a bejegyzést is az ő haláluk ihlette. A saját példámon próbálom elmagyarázni, hogy hiába van meg látszólag mindened - amit az emberek mindig a pénzzel azonositanak - attól még lehetsz boldogtalan.

És a jó szó itt a boldogtalan. Emlékszem amikor még Magyarországon álmaim autóját vezettem 29 évesen és úgy éreztem, hogy egyszerűen mindenem megvan amire vágyom. Bármi ami esetleg vágyam lett volna, azt egyszerűen megvettem azonnal.

Elmúlt a vágyakozás varázsa. A gyűjtögetés, a várakozás csodája. Nem azt mondom, hogy bármit és mindent meg tudtam volna venni, de a realitás talaján állva bármi amire racionálisan szükségem volt, az a birtokomban volt. Úgy éreztem, hogy kiégtem.

Soha nem vágytam olyan hülyeségekre mint vadi új sportautó, milliós karórák vagy jacht. De minden tech kütyü, szuper albérlet (1500nm telek, 200nm ház egy zsákutcában, saját kis tóval stb), prémium használt autó, felsőkategóriás kerékpár és tartozékai megvolt. Tulajdonképpen a család évek óta nem tudott már semmilyen ajándékot venni nekem, mert tényleg mindenünk megvolt.

![](/uploads/2017/07/24/IMG_20150601_101855.jpg)

A kisfiam születése egy kicsit még rátett erre egy lapáttal. Valahogy úgy is éreztem, hogy teljesitettem biológiai kötelességemet és nincs már semmi keresnivalóm itt az életben. Már csak fel kell nevelnem a kisfiút. Ezek a gondolatok nem tettek valószinüleg túl jót. De ne szaladjunk előre, kezdjük a kezdeteknél.

### A kezdetek

Gyerekkoromban már nagyon hamar kiütközött, hogy nagyon jó vagyok az állóképességi sportokban (futás, úszás, kerékpár). Jellegében minden ami nem csapatsport és monoton, arra rettentő jól rá tudtam hangolódni. Csak én és az idő, a korábbi eredményeim. Nem érdekeltek az ellenfelek, tudtam hogy soha nem velük, hanem az órával kell versenyeznem.

Az iskola mindig másodlagos volt, eltökélt voltam, hogy én márpedig versenyző leszek. Ezért mindent hajlandó voltam feláldozni.

Hamar megtanultam úszni, a futás pedig mindig a véremben volt. Amint lehetett elkezdtem öttusázni, ahol igazából csak futottam. Az első futóversenyemre kristálytisztán emlékszem: minden felkészülés nélkül rongyosra vertem mindenkit. Persze akkor még nem tudtam taktikázni, beleadtam minden amit lehetett. A végén félholtan estem össze a BEAC pályán, még hánytam is. Mindenki el volt ámulva. Ott kezdődött minden.

Később triatlonozni kezdtem és a lehető legtöbb rövidtávú futóversenyt megnyertem. Eljött egy pont olyan 12 évesen amikor nagyon komolyan kezdtem venni a sportot. Az edzőm berakott a "profik" közé.

Minden reggel 6-tól úszóedzés, kedd-csüt futóedzés, hétvégén szo-vas kerékpár. Hivatalos KSI igazolt versenyző lettem. A kerékpár ment mindig a leggyengébben.

A versenyeken az úszásból általában én jöttem ki mindig elsőnek, a bringán lehagytak, de utána jött a futás, amin szinte bárkit behoztam. Édesapám ezért külön edzőket keresett nekem: Olgi néni újra megtanitott úszni (ő edzette akkoriban Czene Attilát is, korábban pedig Darnyit). Még kerékpár edzőm is épp lett volna, amikor megtörtént amire nem számitottam.

### Az első nagy próbatétel

Az 1997-es versenyszezon végén nagyon fájni kezdett a sipcsontom. Akkor múltam 14 éves. Tele ambicióval. Úgy éreztem, hogy enyém a világ és senki de senki nem állhat az utamba.

Egy kis pihenő után újra edzeni kezdtem, de a fájdalom megint előjött és egyre rosszabb volt. Az utolsó futóversenyemet úgy nyertem meg, hogy egy mélyhűtött paradicsom volt a sipcsontomra kötve. Az volt a legnagyobb előnnyel nyert versenyem és egyben az utolsó versenyem is.

Az orvosi vizsgálatok kimutatták, hogy egy gyerekkori rosszindulatú daganat van a sipcsontomban. Műtétek sorozata, kemoterápia, sugárkezelés. A protokolnak hála a daganat teljesen el lett távolitva, gyógyultan távozhattam, csak sajnos az ortopédiai műhibák sokasága miatt a csontom nem forrt rendesen, a sebem nem gyógyult, majd végül 10 műtét után már ott tartottunk, hogy akkor amputálják a lábamat.

Természetesen ennek nem engedtünk, és Ausztriába mentünk, ahol 5 műtétből rendberakták amennyire csak tudták a lábamat. Az utolsó műtétek 2003 körül voltak. Tehát eltelt egy kis idő amig rendbejöttem teljesen.

Elképesztő dolgot történtek ezek alatt az évek alatt, de most ezt nem részletezném, mert a bejegyzés vége felé majd úgy is részletekbe fogok bocsájtkozni. Talán egyszer ezeknek az éveknek a részletes történetét is le fogom irni.

A betegséggel töltött évek alatt be kellett látnom, hogy nem leszek már versenysportoló, ezért elkezdtem tanulni, képezni magamat. Sokat és kitartóan. Kiderült, hogy igen nagy affinitásom van az IT-hez, annak ellenére, hogy korábban teljesen hidegen hagyott az informatika és el sem tudtam - és nem is akartam - képzelni, hogy miként e-mailezik egymással több osztálytársam.

Mivel a betegségem során magántanuló lettem, rám volt bizva - na meg anyukámra - hogy miként osztom be az időmet. Ő nagyon támogató volt, és sok-sok éjjel nem aludni küldött, amikor egy-egy informatikai problémával küzdöttem éjszaka, nanem inkább virrasztott velem és teát vagy éppen ennivalót készitett nekem.

Röpke egy év alatt eljutottam oda, hogy Linux/BSD/UNIX HOWTO-kat irogattam, mindenféle architektúrájú gépeken cross compileoltam dolgokat és az összes IT-ben jártas ismerősömet fényévekre hátrahagytam.

### Amikor minden sikerül

Hamar találtam munkát egy OKJ-s képzéssel egy időben és lassan elkezdtem jól élni. Évről évre egyre jobb helyeken dolgoztam. Egy idő után szinte bármit megengedhettem magamnak. A cégeknél ahol dolgoztam nélkülözhetetlen lettem (legalábbis ők igy gondolták)

Később már saját cégem is volt és sok-sok évig élveztem, hogy a saját magam ura vagyok. Később azért besokalltam - főleg azért, mert egyszerűen nem volt lehetőség fejlődni.

Sokat utaztam, kiköltözhettem különböző országokba (Németország, Amerika). Láthattam ott hogy megy az élet. Elkezdtem újra hobbiszerűen sportolni. Megismertem Japánban a feleségemet. Minden egyre jobban alakult. Egy idő után a munkahely váltáskor bármilyen összeget mondhattam, megkaptam amit kértem.

Voltak pillanatok, amikor már már rosszul éreztem magamat az ismerőseimmel szemben. A feleségemmel ketten együtt többet kerestünk egy hónapban mint az ismerősök egy év alatt. Persze keményen dolgoztunk érte és nagyon minőségi munkát végeztünk, de valahol szarul éreztem magamat.

Sikeres amerikai startup cégeknek dolgozam és mindig a cutting edge technológiákat használva. Mindent lehetőségem volt kipróbálni, ezzel napról napra egyre több tapasztalatot szerezve a legfrissebb technológiákkal kapcsolatban, ami még inkább növelte az értékemet.

Megszületett a kisfiunk, akit nagyon vártunk. Akkor már home officeban dolgozhattam. Felváltva vigyáztunk rá. Rettentő sokat voltam vele. Megmondtam a feleségemnek, hogy legközelebb én mennék el GYES-re. Minden nap az enyém volt a délelőtt, amit a játszótereken töltöttünk, vagy csak a kertben pancsoltunk vagy játszottunk a két angol buldogunkkal.

![](/uploads/2017/07/24/IMG_20160531_100501.jpg)

### Az összeomlás

A fiam születése elött már évente egyszer főleg hosszú megerőltető repülőutak után a bokacsontom körül begyulladt a lábam. Otthon sok privát orvosnál voltam, de soha nem diagnosztizáltak semmi érdemlegeset. Szedjek gyulladáscsökkentőt és ennyi.

Egy hosszú, nagyon hosszú céges mexikói repülőút után - 2x 34 óra - teljesen begyulladt a lábam. Annyira, hogy hónapokig csak feküdtem és mankóztam. Végül rendbejött, de két hónapra rá egy picike kis seb keletkezett a bokacsontomnál. Senki nem tudta mi az. De nem gyógyult be. Néha jobb volt néha nem.

Felszámoltunk mindent otthon és kiköltöztünk Japánba. A cégem támogatott ebben és elintéztek nekem mindent. Örültünk is neki, mert Dávid kapott Japán nevet a születésekor és mindenképpen szerettük volna, ha megtanul japánul. Adott volt a lehetőség és éltünk vele.

Amint lett TB-m, azonnal el is látogattam egy bőrgyógyászhoz, aki két hónapig próbálkozott begyógyitani a sebet - néha hetekig tartó sikerrel - de sajnos a végén feladta. Jártam még pár orvosnál, volt aki picit felnyitotta és kitisztitotta, de összességében nem javult a helyzet.

Végül találtunk egy ortopéd specalista klinikát, ahol elsőre diagnosztizálták: krónikus csontvelőgyulladás. A seb eredete a csonvelőben van, és a csonton át jönne már ki a gyulladt rész. Csak műtéttel orvosolható a helyzet.

Bevállaltuk úgy is, hogy eredetileg 2-4 műtétről volt szó. Lelkileg már egy hónappal elötte teljesen összeomlottam. A depresszió jelei mutatkoztak rajtam. Nem érdekelt semmi. Elvesztettem minden iránt az érdeklődésemet. A műtétem elötti héten már elég sokat sirtam, de akkor kivettünk szabadságot a feleségemmel és minden nap együtt voltunk hármasban, különféle játszótereket látogattunk, élveztük hogy együtt vagyunk.

Akkor jöttünk rá, hogy igazán évek óta nem volt olyan, hogy ilyen sokat egymással lettünk volna kettesben vagy hármasban. Vagy a munka vagy a kisfiunk kötött le minket.

A műtétek nem sikerültek túl jól. Az első műtét még igen, akkor csak kinyitották és kitisztitották a fertőzést, a második mútét azonban tragikusra sikerült. Én ennyire még soha nem voltam rosszul műtét után, pedig az volt a 17. a sorban. Olyan érzés volt, mintha félig meghaltam volna.

![](/uploads/2017/07/24/Screenshot%202017-07-24%20at%2018.42.27.png)

A műtét során átrakott szövet - amit a hasambol vettek - elhalt, igy végül el kellett távolitani az egészet. Ismét nyitott seb, egészen a csonvelőig. Több műtétre már nincs lehetőség. Nem maradt több felhasználható szövetem. Nincsen már több csontom amit át lehetne rakni. A szám szerint 18 műtét alatt elfogytak a felhasználható elemek a testemből.

Nem maradt más opció, mint megvárni, amig a seb teljesen magától meggyógyul, vagyis hosszú hónapokat várni amig végre meggyógyul és újra járni tanulhatok. Egyre jobban megromolott a viszont a kórházzal is. A második műtét után a vesefunkcióm teljesem leromlott. Ők a gyógyszerre fogták, de egyértelmű volt, hogy későn adtak vért a sok vérveszteségre, és emiatt történt. Nem tudni, hogy örökre vagy csak idegielensen károsodott a vesém és nem tudni, hogy mennyire.

Ez csak hónapok vagy ével múlva fog kiderülni. Addig mindenesetre úgy kell tennem, mintha krónikus veseelegtelensegem lenne és olyan diétát és életmódot folytatni. Napi maximum 1.5-2g nátrium, max 0.6 x (testkiló) fehérje, kevés foszfor, kálium. Talán el sem tudjátok képzelni milyen nehéz igy étkezni. Japánban egy-egy éttermi adagban 5-10g nátrium is van, ami messze sokszorosan meghaladja a napi adagot.

Itt lelkileg olyan mélyre kerültem mint még soha. Továbbra sem volt semmi erőm dolgozni, kilátástalan volt minden. Egyedül voltunk a kis családommal a világ végén egy idegen kultúrában a barátok, ismerősők nélkül, akik tudtak volna támogatni. Néha egy-egy családtag kilátogatott segiteni nekünk, de ez csak picit javitott a helyzeten.

### A küzdelem

A kórház számára problémás lettem. Bár főleg az ő hibájukból, de ezt nem fogják soha bevallani. Lett egy jó 25cm hosszú trombózis a bal karomban egészen a szivig majdnem, mert erősködtek, hogy beültetnek egy PICC line katétert, mert szegény nővérek nem tudnak már hova vénát szúrni nekem. Beleegyeztünk, majd mikor már hetekkel később emelni sem tudtam már a karomat és olyan fájdalmam volt, mint a csuda, kivették.

Újabb heteket könyörögtünk, hogy vizsgálják már meg, mert még mindig fáj. Végül x hét után kiderült az UH után, h hát ez egy szép nagy trombózis. A vesémmel kapcsolatban is minden alkalommal könyörögni kell, hogy nézzenek már vérképet, vizeletet stb..

A vesém miatt a vérnyomásom is megemelkedett, amit kezelni kéne, de azóta sem tesznek semmit érte. A magas vérnyomás hosszútávon még jobban kárositja a vesét és mindenképpen 130/80 alatt kell tartani, de a legjobb a 120/60 körüli érték. Mostanság olyan 125-135/75-90 között ingadozik, ami nem igazán jó.

Ez egy kis kórház, ahogy ők mondják és se szakemberük, se kapacitásuk nincsen arra, hogy az én csip-csup ügyeimmel foglalkozzanak.

Valahogy nem találtam továbbra sem az eredeti önmagamat. Minden nap tragédia volt. Alig vártam, hogy este legyen és amint tudtam lefeküdtem aludni, mert az legalább ment. Aludni tudtam és tudok a mai napig. Amikor semmit nem tudok tenni azért, hogy jobban legyek. Hiába van pénzem, egyszerűen az nem segit. Itt te vagy és a betegség.

Rettentő sokszor gyakoroltam a relaxációt már a műtét előtt is és azóta is, de alig-alig sikerült megnyugodnom. Pedig régebben nagyon jól ment. Hiába azok a fránya hormonok. Sokan sokszor mondták, hogy próbáljam meg a dolgok pozitiv oldalát nézni, de ezzel nem megy semmire az ember. Amig nem belülről jön.

### A fordulópont

Aztán egyik napról a másikra csoda történt. Úgy néz ki sikerült megváltoztatni a hozzáállásomat. Elkezdtem ismét hinni abban, hogy meg tudok és meg fogok gyógyulni. Láttam magam előtt, ahogy ott leszek a kisfiam ballagásán. Láttam ahogy a kezemben tartom a kislányomat születés után.

Elkezdtem pozitiv dolgokat vizualizálni<span style="font-size: 1rem;">. Ez napról napra egyre több erőt adott ahhoz, hogy higyjek abban hogy sikerülhet. Gyerekkoromban már megküzdöttem ezzel egyszer, most is sikerülni fog.</span>

És hogy mi volt az, ami segitett? Az, hogy elfogadtam, hogy ha a sors úgy akarja, akkor ha akarom, ha nem meg fogok halni. Voltak hetek, amikor minden este úgy feküdtem le a kórházban, hogy tényleg teljesen bizonytalan voltam abban, hogy reggel vajon fel fogok-e ébredni. Mindenféle tüneteim voltak és senki nem foglalkozott velem.

Amint sikerült ezt elfogadnom, tulajdonképpen megváltozott ott belül minden. Visszajött az életkedvem. Megint dolgozom, napról napra több órát. Megint sok tervem van, amit szeretnék megvalósitani.

### Mit tanultam ebből

Sokáig azt hittem, hogy az élet már nem akar nekem semmi újat tanitani és eleget tanultam a gyerekkori élményekből, de úgy tűnik, hogy tanulni egy életen át kell. Bár soha nem felejtettem el a korábban tanultakat, most újabb dolgokra ébresztett rá.

###